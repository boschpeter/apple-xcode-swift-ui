


upertino, Californië — Apple heeft vandaag M1 aangekondigd, de krachtigste chip die Apple ooit heeft gemaakt,
en de eerste chip die speciaal voor de Mac is ontworpen. M1 is geoptimaliseerd voor 
Mac-systemen waarvoor geringe omvang en energiezuinigheid de doorslag geven. 
Als ‘system on a chip’ (SoC) combineert M1 tal van krachtige technologieën in één chip.
M1 heeft een centrale geheugenarchitectuur die garant staat voor spectaculair 
betere prestaties en meer efficiëntie. Als eerste computerchip die gemaakt is 
met de allernieuwste 5-nanometer procestechnologie, bevat M1 het verbluffende 
aantal van 16 miljard transistors, meer dan ooit in een Apple chip.
M1 heeft de snelste CPU-core ter wereld van alle silicon-chips met een laag stroomverbruik, l
evert ’s werelds beste CPU-prestaties per watt, heeft de snelste geïntegreerde 
graphics ooit in een computer en levert met de Apple Neural Engine revolutionaire 
prestaties voor machine learning. Daarmee zorgt M1 dat de CPU tot 3,5 keer sneller is,
de GPU tot 6 keer sneller en machine learning tot 15 keer sneller, terwijl de batterij
tot 2 keer langer meegaat dan bij Macs van de vorige generatie. Door de aanzienlijk
e verbetering in prestaties en efficiëntie is M1 de grootste sprong vooruit ooit in een Mac.1
“Er is nog nooit een chip geweest zoals M1, ons revolutionaire SoC voor de Mac.
M1 bouwt voort op meer dan tien jaar ontwerp van toonaangevende chips voor iPhone,
iPad en Apple Watch, en luidt een nieuw tijdperk in voor de Mac”, aldus Johny Srouji,
Senior Vice President Hardware Technologies van Apple. “Als het gaat om silicon-chips
met een laag stroomverbruik, heeft M1 de snelste CPU-core ter wereld en ook de
snelste geïntegreerde graphics ooit in een computer. En met de Apple Neural Engine 
levert hij verbluffende prestaties voor machine learning. 
Met zijn unieke combinatie van uitstekende prestaties, krachtige features en ongelooflijke
efficiëntie is M1 veruit de beste chip die we ooit hebben gemaakt.”


