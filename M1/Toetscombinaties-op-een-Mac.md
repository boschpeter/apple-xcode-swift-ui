## Toetscombinaties op een Mac

[Toetscombinaties op een Mac]|(https://support.apple.com/nl-nl/HT201236)

Door bepaalde combinaties van toetsen in te drukken, kunt u acties uitvoeren waarvoor anders een muis, 
trackpad of ander invoerapparaat is vereist.
Voor het gebruik van een toetscombinatie houdt u een of meerdere speciale toetsen ingedrukt 
terwijl u de laatste toets van de toetscombinatie indrukt. Als u bijvoorbeeld de toetscombinatie 
Command-C (kopiëren) wilt gebruiken, houdt u Command ingedrukt, drukt u op C en laat u beide toetsen los. 
Mac-menu's en -toetsenborden gebruiken vaak symbolen voor bepaalde toetsen, inclusief voor speciale toetsen:

|speciale toetsen:|
|--------|
|Command (of Cmd) ⌘|
|Shift ⇧|
|Option (of Alt) ⌥|
|Control (of Ctrl) ⌃|
|Caps Lock ⇪|
|Fn|

Op een toetsenbord van een Windows-pc gebruikt u de Alt-toets in plaats van Option 
en de toets met het Windows-logo in plaats van Command.
Sommige toetsen op bepaalde Apple toetsenborden hebben speciale symbolen en functies, 
zoals de toetsen voor de helderheid van het beeldscherm , de helderheid van het toetsenbord , 
Mission Control, enzovoort. Als deze functies op uw toetsenbord niet beschikbaar zijn, 
kunt u deze misschien toch nabootsen door zelf toetscombinaties aan te maken. 
Als u deze toetsen als F1, F2, F3 of andere standaard functietoetsen wilt gebruiken, combineert u ze met de Fn-toets.

